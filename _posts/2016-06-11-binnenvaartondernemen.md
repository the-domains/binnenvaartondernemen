---
inFeed: true
hasPage: true
inNav: false
inLanguage: null
keywords: []
description: ''
datePublished: '2016-06-11T16:45:14.088Z'
dateModified: '2016-06-11T16:44:58.920Z'
title: ''
author: []
authors: []
publisher: null
starred: false
sourcePath: _posts/2016-06-11-binnenvaartondernemen.md
url: binnenvaartondernemen/index.html
_type: Article

---
****

**De Waarde van een Taxatie**

**__**

**_Je zou maar taxateur zijn van binnenvaartschepen. Dan heb je een lastige baan! Je zit vaak tussen 2 vuren en je doet het vrijwel nooit goed. De eigenaar wil een zo hoog mogelijke waarde en de koper of bank heeft er baat bij om een zo laag mogelijke waarde uit het taxatieonderzoek te krijgen. Typisch een beroep waar je zelden een complimentje krijgt. _**

Sinds enkele jaren zie je in taxatierapporten drie waardes: de handelswaarde, de executiewaarde en de waarde bij gedwongen verkoop. Deze verdere uitsplitsing was een plotseling eis vanuit de financiële wereld. Één bank besloot op een gegeven dat alle binnenvaartschepen in haar portefeuille gewaardeerd moesten worden. Natuurlijk was de trend neerwaarts in de waardes de afgelopen jaren, dat realiseerde iedere scheepseigenaar zich. Deze stortvloed aan taxaties gaf echter, onbedoeld, een extra negatieve spiraal aan deze waardes.

De waarde van een binnenvaartschip is voornamelijk gebaseerd op het aloude principe van vraag en aanbod. Ook wordt de actuele nieuwbouwprijs gebruikt voor het inschatten van de waarde van een bestaand containerschip of tanker. Daarnaast is er nog een oorzaak die de laatste jaren de handelswaardes flink heeft beïnvloed, namelijk de beperkte financierbaarheid van binnenvaartschepen. Er werd lange tijd vrijwel niets door binnenvaartbanken gefinancierd. 

Sinds een paar jaar ken ik de Loan-to-value-ratio; het totaalbedrag van de openstaande bankschuld gedeeld door de meest recente taxatiewaarde van het schip. Door de kelderende waardes van schepen had dit een negatief effect op deze ratio, wat vervolgens een stijgend effect had op de toegepaste risico-opslagen van rentes bij banken. Een zeer ongewenste bijkomstigheid.

Ikzelf ervaar de lage taxatiewaardes als een tijdelijke impasse. Ik snap dat de financierbaarheid van schepen in Nederland bij de reguliere binnenvaartbanken nog even beperkt is. Voor de huidige taxatiewaardes die ik voorbij zie komen, heb ik helemaal geen interesse om schepen te verkopen. 

Ik kijk veel liever naar de verdiencapaciteit en de kasstromen die uit een investering c.q. exploitatie van een binnenvaartschip kunnen komen. In andere sectoren worden gebouwen, investeringen en bedrijfsovernames meestal gewaardeerd op wat men in de toekomst netto kan verdienen. De discounted cashflow-methode.

In onze sector is het niet alleen het type schip of het vaargebied belangrijk, maar vooral de ondernemer aan het roer. De binnenvaartondernemer maakt of breekt het succes en creëert zelf de waarde in zijn onderneming (inclusief het bijbehorende schip). Een groot, nieuw schip met de zwaarste motor en meest glimmende roef met een minder bedreven ondernemer is in mijn ogen fors minder waard dan een klein, ouder schip waarbij het onderhoud goed op peil is en waar de aandacht gaat naar het optimaal service verlenen aan de verlader. Hiermee wordt een goed rendement behaald, waarmee zo snel mogelijk op een gezonde manier schuld wordt afgebouwd en eigen vermogen wordt opgebouwd. 

Zo wordt de bank automatisch ook weer blij. De Loan-to-value-ratio ziet er bij de tweede ondernemer een stuk beter uit waardoor de risico-opslagen direct verlaagd kunnen worden. Misschien wordt het dan wel weer eens tijd voor een ouderwets complimentje van je accountmanager bij de bank!

__

_Robert-Jan Zimmerman is ondernemer in de binnenvaart, CEO Mercurius Shipping Group_

www.mercurius-group.nl
![](https://the-grid-user-content.s3-us-west-2.amazonaws.com/a21a124b-98f3-4352-a7fe-aa1d20d71ce1.jpg)